\documentclass[mhm,color,swedish]{luletter}

\begin{document}

\documentname{Ansökan om befordran till Lektor}
\diarynumber{}
%\renewcommand{\today}{30 februari 1712}
\name{Henrik Frisk, PhD}
\signature{Henrik Frisk}
\telephone{073-336 8340}
%\phone{2 49 84}
\email{henrik.frisk@mhm.lu.se}
\homepage{http://www.henrikfrisk.com}

\begin{letter}{}

\opening{Personligt brev}
\small
\sloppy

Jag ansöker härmed om befordran från biträdande lektor i konstnärlig forskning till lektor i konstnärlig forskning vid Musikhögskolan i Malmö, Konstnärliga fakulteten enligt högskoleförordningen (SFS 1993:100) 4 kap, samt enligt utlysningen Dnr PA 2010/1588.

Härefter följer min akademiska meritportfölj, men jag vill också åberopa den sakkunniggranskning inför min ansökan till konstnärlig professor som gjordes i mars 2014 vid Stockholms konstnärliga högskola. Till denna gjordes två sakkunnigutlåtanden som båda bekräftade behörighet som konstnärlig professor respektive professor. I detta brev vill jag helt kortfattat argumentera för varför Musikhögskolan i Malmö (MHM) behöver utveckla sin kompetens inom konstnärlig forskning snarare än begränsa den.

Mitt engagemang för ämnet och för den konstnärliga forskarutbildningen har varit odelat sedan jag själv, som första doktorand på det konstnärliga området i musik, påbörjade min forskarutbildning. Min erfarenhet av det med konst och teater gemensamma seminarium som då påbörjades gav mig en god grund att stå på i de sammanhang jag därefter har arbetat för samverkan. Sammanlagt har jag tolv års erfarenhet av konstnärlig forskarutbildning vilket är mycket länge för en som samtidigt är disputerad i den konstnärliga doktorsexamen. Blir min ansökan om docent godkänd under hösten kommer jag bli en av de första konstnärliga docenter på musikområdet (ansökan är förgranskad och godkänd av docentseminariet jag deltagit i under ledning av Göran Folkestad) Med andra ord är min kompetens på området ganska unik.

Forskarutbildningen på Musikhögskolan i Malmö befinner sig i en väldigt dynamisk fas just nu där många möjligheter finns, om de tas till vara på rätt sätt. Karin Johansson har fått ämnesansvaret vilket har gett det en starkare position strukturellt i till exempel nämndarbetet. Det har också skapat en bättre struktur för utbildningen vilket ger oss möjlighet att jobba mer effektivt och riktat med doktoranderna, men samtidigt också goda möjligheter att fortsätta med seminarier och andra gemensamma aktiviteter. Målsättningen att ta in en doktorand om året, och som stöds av Universitetets rektor, borgar för en god genomströmning av konstnärliga forskare och något vi behöver kompetent och erfaren handledning för.

Inter Arts Center har sedan det öppnade varit en enastående resurs för konstnärlig forskning, även om den av olika anledningar inte har kunna utnyttjas fullt ut. För att MHM ska få full utdelning av fakultetsresursen IAC behövs kompetens för att diskutera och förhandla MHMs nyttjande.

Handledning av master och kandidatstudenter har de senaste åren skötts av ett kollegium av konstnärliga forskare i centrum. För detta arbete centrala frågor, som relationen mellan det skriftliga och det praktiska, hur det reflekterande arbetet kan varieras och utvecklas, hur de två delarna kan integreras och hur arbetena ska bedömas är frågor som är helt essentiella för konstnärlig forskning i stort. Därför är även detta ett område där en stark konstnärlig forskningsavdelning kan bidra till hela institutionens väg framåt.

Det som tidigare benämnts som KU arbete, det vill säga lärarnas konstnärliga utvecklingsarbete kommer få större och större betydelse då alla lärare (lektorer och professorer) på konstnärliga högskolor behöver producera konstnärlig forskning och utvecklingsarbete (enligt utbildningsdepartementets remiss 2012-07-12 är detta termen som ska användas). En av anledningarna till detta är naturligtvis för att utveckla ny kunskap internt. En annan är att kunna mäta sig med andra fakulteter och institutioner inom universitetet för att argumentera för ökad resurstilldelning, alternativt argumentera för andra metoder för att mäta kunskapsproduktion. För att driva denna utveckling framåt behövs konstnärlig forskning då det är i detta forum som frågor om validering av, och metoder och teorier för, konstnärlig forskning har stötts och blötts.

Avslutningsvis kan sägas att MHM idag är den musikhögskola som ligger absolut bäst till vad gäller konstnärlig forskarutbildning och konstnärlig forskning. Ingen annan skola (Göteborg, Stockholm och Piteå) har publicerat så mycket, drivit så många seniora projekt, haft en lika aktiv produktion av konstnärlig forskning eller har lika många doktorander. Vi har hållit på längst, var avgörande kring beslut som examina, fakulteten har drivit forskarskolan vilket samtidigt utvecklat vår forskarutbildningsadministration. Vi har efter flera års försök också fått till början till en stabil relation till Lund. Detta är ganska enkelt en följd av att vi också är den enda musikhögskolan som har haft post doc verksamhet och har haft konstnärliga forskare anställda samt att vi har haft en KU-nämnd som premierat forskning och forskningsutvecklande verksamhet.

Att ta ett steg tillbaka i det här läget och minska andelen konstnärligt disputerade med 50\% menar jag, utifrån argumenten ovan, är ett misstag. 

\closing{Med vänlig hälsning}

\end{letter}
\end{document}
