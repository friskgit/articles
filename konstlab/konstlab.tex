\documentclass[a4paper]{article}
\usepackage[swedish, english]{babel}
\usepackage[T1]{fontenc}

\usepackage{graphicx}

\usepackage{fancyhdr}
\pagestyle{fancy}

\lhead{\small{\textit{Henrik Frisk}}}
\chead{}
\rhead{\small{\textit{Improvisation och maskiner: Motstånd och interaktion}}}

\title{Improvisation och maskiner: Motstånd och interaktion\\ (Improvisation and Machines: Resistance and Interaction)\\
Presentation på Musikhögskolan i Malmö den 6/5, 2009}
\author{Henrik Frisk, PhD\\{\small Malmö Academy of Music - Lund University}\\{\small henrik.frisk@mhm.lu.se}}
\date{\today}

\begin{document}
\selectlanguage{english}
\maketitle

\thispagestyle{empty}

\section{Introduction}
Maskin och människa är två, till synes, i grunden inkompatibla enheter. Den ena är oerhört dynamisk och självanpassande, den andra behöver ständig hjälp och vägledning för att åstadkomma något överhuvudtaget. Och även om båda dessa beskrivningar kan passa in på båda enheterna så gör de det sällan inför samma utmaning eller i samma kontext. Man kan tycka att de i så fall borde utgöra varandras helt naturliga komplement, men så är det inte heller. Problemet kan sammanfattas i bristande förståelse för hur de två kan interagera med varandra, hur rummet \emph{dem emellan} skall utformas. (Här har utvecklingen gått långsamt: liksom på sextiotalet skriver vi alltsom oftast på ett tangentbord för att kommunicera med datorn för att bara nämna ett exempel.)

Som metod är improvisation närmast teknikens antites. Även om den kan anta många skepnader och även om den rymmer många betydelser så står improvisation för det oförutsedda och dynamiska och fungerar liksom en föränderlig behållare som ständigt antar nya skepnader och som kan appliceras på en mängd olika aktiviteter. Inte sällan betraktas dess amorfa karaktär som något negativt, som ett substitut för den reflekterade och noga planerade handlingen.\footnote{Se t.ex. \citet[p.7]{nettl98:2}} Och liksom den textbaserade akademiska kunskapen fortfarande har ett strukturellt och socialt övertag över det tysta och förkroppsligade och konstnärliga kunnandet står den improviserade musiken vid sidan om de på förhand utarbetade uttrycken.\footnote{Förutom \citet[p.7]{nettl98:2} har även \citet{lewis-1,bailey92} skrivit om den improviserade musikens underläge.} Men mitt ämne här är inte primärt improvisation ur ett politiskt perspektiv utan vad relationen är mellan improvisation, teknik och jaget i mitt egna konsnärliga arbete. Dessa tre är inte jämförbara enheter och kan därför inte ses som poler, men deras banor korsas och när så sker uppstår friktion. Detta motstånd finner jag oerhört fascinerande.

Inkompatibiliteten oss emellan leder till känslor som rädsla och maktlöshet: Vi är rädda att tappa kontrollen över maskinen och strävar därför istället efter total kontroll. Eftersom vi varken vet eller förstår vad maskinen gör vill vi försäkra oss om att det är vi som har greppet över situationen, vi som sätter agendan. Vi är i grunden rädda för `maskinen'---maskinen som fenomen, som symbol för människans ersättare, för döden, för vår redundans---och denna rädsla gör att vi konsekvent riskerar att ta felaktiga beslut. Kanske är det för att slippa ta itu med de stora etiska problem som vi ändå misstänker gömmer sig i vår ansträngda relation till tekniken, som vi envisas med att se på människa-maskin interaktion som en relation där människan bestämmer vad maskinen ska göra. Vill vi inte ha ett jämlikt förhållande till maskinerna? Är vi \emph{verkligen} rädda för dem eller är vi bara färgade av de många skräckvisioner vi sett i populärkulturen och litteraturen där den självständiga, tänkande och intelligenta tekniken gärna likställs med en virtuell Gulagarkipelag.

Denna strävan efter kontroll står i kontrast till den öppenhet och dynamik som improvisationen kräver

% Jules Vernes Kapten Nemo är ett exempel på en gestalt vars öde färgas % av att han ställer allt för stort förtroende till maskinen och slutar % som en övergiven, tom och bitter ensamvarg på en öde ö. Och vem vill % bli en Kapten Nemo? Påminner datorn oss om vår egen bräcklighet att % livet som den uppskjutna döden blir svår att upprätthålla?

Oavsett vad vi tycker eller tror om våra maskiner så är de en del av oss och av våra liv. Det digitala och det virtuella präglar allt vi gör och allt vi tar oss an och de etiska problem som vi tror att vi har förskjutit genom att inte låta maskinen komma alltför nära oss är redan ett faktum: Om en person som mistit armen har fått en intelligent protes --- en som är direkt kopplad till de avryckta nervbanorna och således, åtminstone delvis, kontrolleras av patientens härna --- begår ett brott med just den armen, vem är då skyldig? Patienten, programmeraren eller läkaren som utförde operationen? Detta är inte SciFi utan en situation som kan uppstå närsomhelst. Diskussionerna kring Ipred och FRA lagarna är ytterligare exempel på hur lätt det är att gå vilse i det digital träsket som vi varken behärskar eller förstår, ett territorium till vilket kartan är helt otydbar för lagstiftarna. Men problemet här är inte att tekniken är för intelligent, problemet är att den inte är tillräckligt intelligent. Problemet är inte att människan inte har kontroll över den digitala domänen, problemet är att bara vissa ska ha det. (När du låter Microsoft Word göra ett val för dig är det fortfarande inte så att du har överlåtit din kontroll till mskinen, du har överlåtit den till Microsoft.) Allt registreras men alla har inte access. Ställningstaganden som är lätta, rent av triviala, för den enskilda människan i det enskilda fallet blir omöjliga att göra för den över allt svepande maskinen. ``Den som är oskyldig har inget att frukta'' låter ibland försvaret vilket naturligtvis inte stämmer; alla har hur mycket som helst att frukta när motståndet försvinner, när det är lättare att spara allt snarare än bara de bitar som är `intressanta'. Valet är motståndet som gör systemen trygga och säkra.

Det faktum att det virtuella, det verkligt virtuella, spelar så stor roll i vår verklighet, virtuell som reell, är bakgrund och motivation till mitt projekt. En sådan spelare måste prövas konstnärligt. Om datorn är en naturlig del av våra liv och vår kultur vill jag också pröva den som intrument och som musiker. Jag känner närmast ett ansvar att göra det. Redan i mitt doktorandprojekt kunde jag se hur det fanns en `naturlig' rörelse eller gravitation från singularitet till multiplicitet, från auteur till collaborateur. Med tanke på de interaktionsproblem vi har och har haft med den digitala domänen skulle det kanske vara underligt om inte datorns `väsen' var av ett något annat slag, hade en annan riktning, än den västeuropeiska kulturens väsen. Oavsett vad, den rörelsen måste ändå vidare prövas och ifrågasättas.

Men, för att gå tillbaka till resonemanget kring motstånd: Jag tror att motståndet i människa-maskin interaktionen är helt central. I min ansökan till doktorandprogrammet (2002) tror jag att jag skrev att jag ville utforma gränssnittet mellan mellan musiker och dator så transparent som möjligt. Att jag här och nu vill intressera mig för  motstånd betyder inte att transparensen är ointressant eller oviktig. Tvärtom, den är fortfarande intressant. Men vägen fram är inte, tror jag, genom att minska motståndet, utan genom att öka det. Förutsättningen för transparens i gränssnittet är att det måste finnas ett \emph{övervunnet} motstånd. 

Min egen musikaliska praktik är ända sedan jag började kantad av (lyckade) försök att sätt krokben för mig själv. Genom att öka motståndet, analyserar jag i efterhand, har jag sökt nya möjligheter. (Analyserar i efterhand eftersom det aldrig funnits någon planerad, djupare tanke bakom.) Att överhuvudtaget använda datorn som musikinstrument eller ens i musikaliska sammanhang är att införa motstånd. Men det finns även aspekter av datorn som musikinstrument som är alltför motståndslösa. Därför, för att logiken inte ska falla måste själva handhavandet med datorn också innebära motstånd av något slag. 

Till och börja med har man det fysiska motståndet. Att trycka ner en knapp på tangentbordet eller röra musen går inte att jämföra med att blåsa i en saxofon, och då har vi inte tagit i beaktning andra parametrar som att röra fingrarna eller byta register. På datorn kan vi flytta berg med musen och starta processer som resulterar i hela kompositioner med pekfingret. I datorn måste fysiken \emph{skapas}, och den kan skapas i gränssnittet eller helt i den digitala domänen. \emph{timbreMap} var ett program jag skrev som en del av min avhandling. Det har som sin källa klangliga förändringar i den akustiska signal man föder det med. Genom att expandera det programmet och föra in tid som en parameter kommer möjligheten till motstånd utökas. Och om fysiken var den första typen av motstånd så är just tiden en annan och nära relaterad; Att något tar tid är ett motstånd. För datorn tar i vanliga fall allting antingen aldeles för mycket tid eller ingen tid alls. Att tvingas vänta på ett resultat är ytterst meningsfullt så länge som väntan, tiden som passerar, står i paritet till det som man väntar på och fullständigt outhärdligt när det inte gör det. \emph{timbreMap} är ett självlärande system som tvingas lära sig, just, över tid; det måste \emph{erhålla} kunskapen i realtid och kan således också misslyckas (ta alltför lång tid på sig). Att misslyckas är ett motstånd.

% Därför framstår det som meningsfullt att jobba vidare med , att % erhålla kunskapen.

Den andra metoden är att söka djupare i det som kallas för realtids programmering: att i realtid skriva programmet som exekverar och beräknar de ljud som hörs. Även om detta inte introducerar motstånd i  datorns konfiguration, så söker det datorns inre förutsättningar; vad är dess språk och hur är det användbart? Hur påverkar dess förutsättningar min musik? Finns det plats för `min' musik, dvs en på förhand konstruerad vision? Finns det plats för en estetik som inte helt och fullt är datorns estetik? Tidsaspekten kommer utan tvivel bli en av de svårare problemen att lösa, igen, för att motståndet antingen inte finns eller är allt för påträngande.

Med datorn som instrument kommer jag bl.a. att jobba med en serie soloimprovisationer (improvisationsetyder) där den sammanhållande tråden är just s.k. ``live-coding'' samt med gruppen The Six Tones där den kulturella skillnaden mellan det Västeuropeiska och det Vietnamesiska skapar en bakgrund, eller ett raster, genom vilket de olika aspekterna av improviserandet ytterligare kan betraktas. Med datorn som medspelare, i och med programmet \emph{timbreMap} i sin vidareutveckling, kommer jag framförallt jobba med saxofonen som improviserande instrument, saxofonen som `controller' till datorn.

Mitt övergripande mål är i detta projekt att vidga min förståelse för begrepp som improvisation, och interaktion. I samband med detta arbete vill jag betrakta motståndets funktion (där tiden spelar en stor roll) mellan det virtuella och det reella med improvisation som metod.
\end{document}